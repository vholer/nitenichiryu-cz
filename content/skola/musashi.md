---
title: Miyamoto Musashi
comments: false
toc: false
---

<img src="/images/musashi1.jpg" width="30%" style="float:right; padding-left: 15px; padding-bottom: 15px;" title="Miyamoto Musashi, autoportrét" />

Miyamoto Musashi, vlastním jménem Shinmen Musashi No Kami Fujiwara, je jedním z nejslavnějších japonských šermířů. Tento legendární bojovník je známý nejen pro své schopnosti s mečem, byl i talentovaným kaligrafem, malířem, sochařem a spisovatelem. Jeho život byl inspirací pro mnoho filmů a knih.

Narodil se v roce 1584. Jeho otec, Munisai, byl šermířem a mistrem v používání jutte (železný obušek) a vedl Musashiho k bojovým uměním již od dětství. Ve 13 letech se Musashi zúčastnil svého prvního souboje, čímž začala jeho cesta válečníka zahrnující více než 60 vítězných soubojů. Mnohé z nich skončily smrtí protivníka.

Ve věku 30 let porazil ve svém nejslavnějším souboji šermíře Sasaki Kojiro na ostrově Ganryū. Říká se, že v boji použil dřevěný meč, který si vyrobil z vesla během plavby. Tento souboj se stal milníkem v jeho životě a upevnil jeho reputaci vynikajícího šermíře. Musashi se nebál čelit jakémukoliv protivníkovi, ať už používal jakoukoli zbraň.

Po tomto souboji se účastnil i dalších duelů, ale spíše pro demonstraci svých schopností než pro samotnou výhru. Začal se zabývat smyslem cvičení a principy strategie ("hyoho"). Tyto myšlenky jsou základem jeho vlastní školy šermu [Hyohō Niten Ichi-ryū](/skola/hnir).

Na sklonku života sepsal dílo "Kniha pěti kruhů" (Go Rin no Sho), kde své názory na strategii a bojová umění shrnul. Jeho principy se uplatňují dodnes v běžném životě, ale i např. v obchodě.

Miyamoto Musashi zemřel 19. května 1645.
